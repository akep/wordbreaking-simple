༄༅། །སྒྲུབ་པའི་ཐབས་ཀུན་ལས་བཏུས་པ་དངོས་གྲུབ་རིན་པོ་ཆེའི་འདོད་འཇོའི་གླེགས་བམ་དང་པོ་༼ཀ༽པའོ།། 
༄༅། །ཛཡཱཔརིམིཏཱཡུཿཤུཀླསྱསསཱདྷནཱནུཛྙཱཤྩབིཧརཏིསྨ།། 
༄༅། །རྒྱལ་བ་ཚེ་དཔག་ཏུ་མེད་པ་དཀར་པོའི་སྒྲུབ་པའི་ཐབས་རྗེས་གནང་དང་བཅས་པ་བཞུགས་སོ།། ༄༅། །བླ་མ་ཚེ་དཔག་མེད་ལ་ཕྱག་འཚལ་ལོ། །འདིའི་རྗེས་གནང་ཐོབ་པའི་གང་ཟག་གིས། དབེན་ཞིང་བཀྲ་ཤིས་པའི་གནས་སུ་ཁ་ཤར་དུ་ཕྱོགས་པས་འཇམ་པའི་སྟན་ལ་སྐྱིལ་ཀྲུང་ལ་སོགས་པས་འདུག་སྟེ། སྐྱབས་འགྲོ་སེམས་བསྐྱེད་ཅི་ནུས་བྱ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་པར་གྱུར་ཅིག